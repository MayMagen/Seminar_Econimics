*סמינר בכלכלת תקשורת*

השפעת שינוי באידיאולוגית חברה על עמדות ותפיסות, התנהגות צרכנים והחלטות רכישה

מוטיבציה
מחקר זה נועד לחשוף כיצד שינויים באידיאולוגיות חברה משפיעים על תפיסות והחלטות רכישה של הצרכנים. 
המניע לשאלת המחקר שנבחרה נובע מהדינמיקה המתפתחת של מודעות וערכי הצרכנים בכלכלה הגלובלית של ימינו, הנפוצה במיוחד במדינות מתפתחות. 
בעידן המאופיין בהפצה מהירה של מידע ובשקיפות מוגברת, צרכנים מחפשים התאמה עם מותגים המשקפים את העקרונות והערכים החברתיים בהם מאמינים. 
המחקר שלנו מכיר בכך שצרכנים אינם קונים פסיביים כמו בעבר אלא סוכנים אקטיביים, המחפשים ובוחרים במודע מותגים החולקים את אמונותיהם. 
המודרניזציה והדגש העכשווי על אותנטיות ואחריות חברתית מדגישים עוד יותר את החשיבות של התאמה אידיאולוגית בין חברות וצרכנים. 
בסופו של דבר, מטרתנו היא לספק תובנות על יחסי הגומלין המורכבים בין אסטרטגיות ארגוניות והתנהגות צרכנים, תוך מתן מידע לצורך קבלת החלטות אסטרטגיות בשיווק ובניהול ארגוני. 
באמצעות בחינה זו, נרצה לתרום להבנה מעמיקה יותר של מערכת היחסים המתפתחת בין עסקים ובסיס הצרכנים שלהם בנוף הכלכלי הדינמי של ימינו.

תקציר מנהלים
המחקר שלנו מתמקד בשני מותגים אשר יהווה דוגמאות מייצגות- ברבי ומקדונלד'ס. שני מותגי ענק אלה עברו בשנים האחרונות מהפכה אידיאולוגית שאת השפעותיה נרצה לבחון בעזרת סקר. 
בסקר בנוסף לשאלות דמוגרפיות שיעזרו בהבנת פילו השוק והנתונים, המשתתפים יצפו באופן אקראי בפרסומת של כל מותג מלפני השינוי האידיאולוגי או אחריו וישאלו שאלות נלוות. 
ממצאי המפתח עבור המותג ברבי היו כי המעבר לגיוון השפיע לטובה על תפיסות הצרכנים וכוונות הרכישה. משתתפים שנחשפו לפרסומת החדשה הראו נכונות גבוהה יותר לרכישת הבובה באופן מובהק. 
לעומת זאת, במקדונלד'ס מצאנו כי הפרסומת החדשה לא הייתה בעלת השפעה מובהקת על הנכונות לרכישת ארוחה. אך נדגיש כי הפרסומת החדשה כן שיפרה משמעותית את התפיסה לגבי בריאות המותג ולקוחות נאמנים הראו נכונות גבוהה יותר לשלם על ארוחה. 
מכך, נוכל להסיק מהממצאים שלנו כי התאמת אידיאולוגיית המותג לערכים עכשוויים משפרת את יחסי הצרכן ואת מיצוב השוק. 
דחף ההכלה של ברבי מגביר את עניין הצרכנים ואת התפיסה החיובית, בעוד שהפוקוס הבריאותי של מקדונלד'ס מעצב מחדש את תדמיתה אך אינו מניע מיד את בחירת הארוחה. תובנות אלו מצביעות על הצורך בפרסום אסטרטגי מונחה ערך כדי לטפח קשרים צרכנים חזקים.





